# Manual:What is FreeCAD/pl
{{Manual:TOC/pl}}

<img alt="" src=images/Freecad016_screenshot1.jpg  style="width:820px;">

FreeCAD jest aplikacją do modelowania parametrycznego 3D, wspomaganego komputerowo projektowania *(CAD)* ogólnego przeznaczenia, stworzoną głównie do projektowania rzeczywistych obiektów. [Modelowanie parametryczne](http://en.wikipedia.org/wiki/Parametric_feature_based_modeler) jest rodzajem modelowania, w którym kształty projektowanych obiektów 3D są kontrolowane przez parametry. Na przykład, kształt cegły może być zdefiniowany przez trzy parametry: wysokość, szerokość i długość. Parametry te są częścią obiektu i mogą być modyfikowane w dowolnym momencie, również po jego utworzeniu. Oprócz prostych wartości, obiekt może mieć również inne obiekty jako parametry. Na przykład, możesz mieć obiekt, który pobiera twoją cegłę jako dane wejściowe i tworzy z niej kolumnę. Możesz myśleć o obiekcie parametrycznym jako o małym programie, który tworzy geometrię z parametrów.

FreeCAD nie jest przeznaczony do konkretnego rodzaju pracy, ani do wykonywania konkretnego rodzaju obiektów. Zamiast tego, pozwala on użytkownikom na tworzenie modeli obiektów o bardzo różnych rozmiarach do wielu celów, od małych elementów elektronicznych do elementów z możliwością wydruku 3D, aż po budynki. Każde z tych zadań posiada inne, dedykowane zestawy narzędzi i odrębny schemat pracy.

FreeCAD jest również multiplatformowy *(działa dokładnie w ten sam sposób na platformach Linux, Mac OS i Windows)*, i jest aplikacją [otwarto źródłową](http://en.wikipedia.org/wiki/Open-source_software). Jako produkt open source, FreeCAD korzysta z wkładu i wysiłków dużej społeczności programistów, entuzjastów i użytkowników na całym świecie. FreeCAD jest zasadniczo aplikacją zbudowaną przez ludzi, którzy jej używają, zamiast być wytworzony przez firmę starającą się sprzedać Ci produkt. Oznacza to także, że FreeCAD jest wolny, nie tylko do używania, ale także do rozpowszechniania, kopiowania, modyfikowania, a nawet sprzedawania.

FreeCAD korzysta z ogromnego doświadczenia, zgromadzonego w świecie open source. Wewnętrznie zawiera kilka innych komponentów open source, a sam FreeCAD może być używany jako komponent w innych aplikacjach. Posiada wiele funkcji, które stały się standardem w świecie open source, takich jak obsługa szerokiej gamy formatów plików, możliwość tworzenia skryptów, dostosowywania i modyfikowania. Wszystko to stało się możliwe dzięki dynamicznej i entuzjastycznej społeczności użytkowników.

Oficjalna strona internetowa FreeCAD znajduje się pod adresem [<http://www.freecadweb.org>](https://www.freecadweb.org/?lang=pl)

**Więcej informacji:**

-   [Informacje na temat FreeCAD.](About_FreeCAD/pl.md)
-   [Funkcjonalność programu](Feature_list/pl.md)
-   [Zrzuty ekranu i sprawy użytkowników](http://forum.freecadweb.org/viewforum.php?f=24)

---
[documentation index](../README.md) > Manual:What is FreeCAD/pl
