# Help FreeCAD/pl
## Wprowadzenie

Jeśli lubisz FreeCAD i chciałbyś pomóc projektowi, jest wiele rzeczy, które możesz zrobić, nie ważne czy wolisz zainwestować czas czy pieniądze, czy wiesz jak tworzyć kod czy nie.

## Ofiaruj dotację 

Chociaż FreeCAD nie potrzebuje pieniędzy, aby być rozwijany, darowizny mogą pomóc projektowi rozwijać się dalej i szybciej. Strona [Dotacje](Donate/pl.md) zawiera listę wszystkich opcji, jakimi dysponujesz, aby przekazać fundusze na rzecz projektu.

## Pracuj nad dokumentacją 

Pomóż nam w tworzeniu, poprawianiu i rozszerzaniu tej dokumentacji. Poprawiaj błędy, ulepszaj lub koryguj strony, które są niejasne, twórz nowe strony jeśli brakuje tematu itp. Rozwijanie FreeCAD Wiki jest bardzo łatwe, na [Wiki](WikiPages/pl.md) możesz znaleźć ogólne wytyczne i wsparcie potrzebne do rozpoczęcia pracy. Aby edytować wiki, będziesz potrzebował konta wiki z uprawnieniami **Editor** *(wiki jest zabezpieczone przed spamem)*. Możesz poprosić o utworzenie konta [na forum](http://forum.freecadweb.org/viewtopic.php?f=21&t=6830) lub na kanale IRC [1](irc://irc.freenode.net/freecad). Proszę zwrócić uwagę, że kanał IRC może nie być tak sprawnie reagujący jak forum. [Oficjalne forum FreeCAD](https://forum.freecadweb.org) powinno być pierwszym miejscem do zadawania pytań i rozpoczynania dyskusji, ponieważ pomoże zachować doświadczenie i wiedzę społeczności.

Jest kilka obszarów, w których z zadowoleniem przyjmiemy twoje zaangażowanie:

-   Strona [:Category:Command Reference](:Category_Command_Reference.md) wyszczególnia i dokumentuje wszystkie [polecenia](command.md) FreeCAD. Wiele z nich zawiera niewiele lub nie zawiera żadnych informacji. Proszę zajrzeć do [Wiki](WikiPages/pl.md), aby znaleźć dobre przykłady tego, jak powinny wyglądać strony dokumentacji poleceń.
-   Sekcja [Tutoriale](Tutorials/pl.md) potrzebuje przykładów, jak używać Środowisk pracy. Jeśli opracowałeś coś fajnego z FreeCAD, dlaczego nie udokumentować jak to zrobiłeś, dla dobra początkujących?
-   W witrynie FreeCAD [\"bug tracker\"](https://github.com/FreeCAD/FreeCAD/issues) znajdują się otwarte zgłoszenia oznaczone [\"documentation\"](https://github.com/FreeCAD/FreeCAD/issues?q=is%3Aopen+is%3Aissue+label%3Adocumentation), którym przydałoby się trochę miłości.

## Dziel się swoją wiedzą na temat FreeCAD 

Społeczność użytkowników otaczających FreeCAD jest wciąż niewielka, ale obejmuje już kilku zaawansowanych użytkowników, którzy wykonują bardzo ważną pracę pokazując nowicjuszom, jak korzystać z oprogramowania. Jeśli zaczniesz czuć się komfortowo z FreeCAD, Twoja wiedza może być bardzo cenna dla innych, a Ty możesz wnieść swój wkład za pośrednictwem wielu ważnych elementów, takich jak:

-   Prezentacja pracy wykonywanej z programem FreeCAD na [Users Showcase forum](https://forum.freecadweb.org/viewforum.php?f=24). Możesz zamieszczać zrzuty ekranu, a nawet lepiej, załączać dokumenty FreeCAD, aby inni ludzie mogli je przeanalizować i zrozumieć, jak Ty to zrobiłeś.
-   Twórz nagrania [wideo](http://www.youtube.com/user/FreeCADNews) prezentujące jak zrobiłeś coś ciekawego we FreeCAD. Filmy te zazwyczaj świetnie sprawdzają się w demonstrowaniu nowych funkcji.
-   Napisz [przewodnik](http://freecad-tutorial.blogspot.com/) opisujący lub uczący czegoś interesującego. Możesz napisać samouczki na swoim blogu, lub bezpośrednio na naszej **Wiki**, a nawet na forum.
-   Publikuj na portalu społecznościowym [Mastodon](https://joinmastodon.org/) Open Source *(i [śledź FreeCAD](https://fosstodon.org/@FreeCAD) tam)* lub na portalu społeczności [Facebook](https://www.facebook.com/groups/416491481766626) lub na portalu [Twitter](https://twitter.com) *(i [śledź FreeCAD](https://twitter.com/FreeCADNews) tamże)*. Używaj hashtagów #FreeCAD, #MadeWithFreeCAD lub #fc3d aby Twoje posty związane z programem FreeCAD były łatwiejsze do znalezienia przez innych użytkowników.
-   Zapoznawaj się z najnowszymi postami FreeCAD na stronie [Reddit](https://www.reddit.com/search/?q=freecad&type=link&sort=new), [3dprinting.stackexchange](https://3dprinting.stackexchange.com/search?tab=newest&q=freecad), [StackOverflow](https://stackoverflow.com/search?q=freecad)\.... Spróbuj na nie odpowiedzieć i weź udział w dyskusjach, dzieląc się swoimi doświadczeniami i informacjami.
-   Bądź obecny na kanale FreeCAD IRC lub [innych grupach dyskusyjnych](https://www.freecadweb.org/wiki/Help#Chat).

## Tłumacz interfejs **FreeCAD** 

Przetłumacz FreeCAD na swój własny język. Wszystkie opisy interfejsu FreeCAD można łatwo przetłumaczyć na wiele języków. Potrzebujemy tylko kogoś, kto zna inne języki i jest gotów pomóc! Wszystkie tłumaczenia są wykonywane online na stronie [Crowdin](http://crowdin.net/project/freecad).

Szczegółowe informacje na temat tłumaczenia można znaleźć w dokumencie [Tłumaczenie interfejsu i dokumentacji](Localisation/pl.md).

## Tłumacz dokumentację 

Tłumaczenie jest niezwykle łatwe, FreeCAD Wiki udostępnia wtyczkę do tłumaczenia, która umożliwia przetłumaczenie podstawowej strony angielskiej na inne języki.

Aby uzyskać szczegółowe informacje na temat tłumaczenia, zobacz stronę [Tłumaczenie interfejsu i dokumentacji](Localisation/pl#T.C5.82umaczenie_dokumentacji_Wiki_dla_FreeCAD.md).

Upewnij się, że znasz podstawy stosowania znaczników Wiki; zajrzyj do [Pomoc:Edycja](Help_Editing.md), aby zapoznać się z nimi.

Następnie udaj się do [Wiki](WikiPages.md), aby zapoznać się ze stylem używanym we FreeCAD Wiki, szczególnie jeśli chodzi o szablony.

## Pomóż innym poznać FreeCAD 

-   Rozmawiaj o programie FreeCAD z innymi ludźmi, którzy mogą być zainteresowani.
-   Znajdź interesujące zastosowania dla FreeCAD i dokumentuj je, na przykład za pomocą zrzutów ekranu. FreeCAD jest bardzo młody i niewiele osób widzi, co może w nim zrobić. Jeśli jesteś już zwolennikiem FreeCAD, na pewno wiesz co może zrobić ten program. Pomóż nam pokazać to innym!
-   Zostań na forum i pomagaj nowicjuszom rozwiązywać podstawowe problemy.
-   Pisz przewodniki, nagrywaj filmy, itp\... pokazujące co możesz zrobić w programie FreeCAD.
-   Współtwórz pliki, rysunki, itp. Nadal brakuje nam dobrych przykładów tego, co można zrobić za pomocą FreeCAD.
-   Pomóż promować FreeCAD na GitHub przez [\"Starring\" i \"Watching\"](https://help.github.com/articles/be-social/#watch-a-project) repozytorium [FreeCAD](https://github.com/FreeCAD/FreeCAD).

## Zgłaszaj błędy i pytaj o interesujące cię funkcje 

![](images/Bugreport-workflow.png )

Chociaż miejscem zgłaszania potwierdzonych błędów i sugerowania nowych funkcji jest docelowo **[FreeCAD Tracker](Tracker/pl.md)**, prosimy zawsze najpierw wysyłać zgłoszenia błędów i prośby o funkcje na forum pomocy. Aby zaoszczędzić czas programistom *(testowanie i obsługa trudnych do zrozumienia błędów może być bardzo czasochłonne)*, i aby unikać frustracji, ponieważ Twój problem nie został rozwiązany w sposób, w jaki byś tego chciał, przeczytaj poniższe:

-   Błędy i prośby o funkcje są obsługiwane w tym samym trackerze. Po prostu zaznacz swój problem jako \"błąd\" *(coś, co nie działa tak jak powinno)* lub \"funkcja\" *(coś, czego nie ma, ale uważasz, że dobrze byłoby to mieć)*.
-   Chociaż początkowo można było zgłaszać problemy anonimowo, niestety musiało to zostać anulowane z powodu spamu. Teraz, jeśli chcesz stworzyć/edytować zgłoszenia, będziesz musiał utworzyć konto. Będziesz wtedy informowany o tym, kiedy ktoś doda notatki do sprawy. W wielu przypadkach osoba, która zajmie się błędem, będzie potrzebowała więcej informacji od Ciebie.
-   Podczas zgłaszania błędu, najważniejszą kwestią jest umożliwienie programistom jego odtworzenie. Upewnij się, że zawierają one dokładne kroki niezbędne do tego, aby błąd się pojawił, więc inna osoba może zrobić to samo i zobaczyć, jak błąd pojawia się również na jego maszynie. Jeśli programista nie widzi błędu, nie może go również rozwiązać.
-   Proszę również dołączyć informacje, które mogą pomóc programistom zlokalizować problem, takie jak system operacyjny, na którym działa FreeCAD, dokładna wersja FreeCAD i odpowiednie biblioteki. Proszę zamieścić wszystkie dane za pomocą przycisku \"kopiuj do schowka\" w menu Pomoc → informacje o FreeCAD.
-   Nieważne jak bardzo jesteś pewien, że znalazłeś błąd, zawsze najpierw omawiaj błędy na [Forum Pomocy](http://forum.freecadweb.org/viewforum.php?f=3).
-   Przed wysłaniem prośby o dodanie funkcji, zawsze najpierw przedyskutuj ją z innymi użytkownikami na [Otwartym forum dyskusyjnym](http://forum.freecadweb.org/viewforum.php?f=8), tak abyś mógł otrzymać bardziej solidną propozycję, z większymi szansami na zainteresowanie programisty jej wdrożeniem.
-   Pamiętaj, że FreeCAD jest tworzony przez wolontariuszy, którzy wykorzystują swój wolny czas do pracy nad nim. Chociaż każdy stara się, aby aplikacja była jak najlepsza, Twój raport o błędzie może być traktowany z niskim priorytetem lub anulowany, jeśli nie możesz podać wystarczających informacji. A prośba o udostępnienie funkcji może zostać odroczona lub nawet odrzucona, jeśli żaden deweloper nie jest zainteresowany jej wdrożeniem lub jeśli wymagałoby to poniesienia nadmiernych nakładów pracy.

## Wykrywaj błędy 

W serwisie [GitHub](https://github.com/FreeCAD/FreeCAD/issues) tygodniowo zgłaszane są dziesiątki błędów. Przeczytanie ich, skategoryzowanie, sprawdzenie, czy problem jest możliwy do odtworzenia, zobaczenie, czy można wykonać jakieś proste działania lub poprosić osobę, która zgłosiła błąd o więcej informacji, zajmuje sporo czasu. Pomoc w rozwiązywaniu problemów jest łatwa, wystarczy wejść na stronę [GitHub](https://github.com/FreeCAD/FreeCAD/issues) i zacząć komentować każdą sprawę, w której uważasz, że możesz pomóc!

## Projektowanie grafiki 

Zajrzyj na stronę [Projekt graficzny](Artwork.md), oraz [Projekt graficzny - wytyczne](Artwork_Guidelines.md), aby uzyskać wskazówki dotyczące projektowania ikon dla programu FreCAD.

## Programuj

Pisanie kodu dla FreeCAD nie jest trudne i nie potrzebujesz niczyjej zgody, możesz już teraz rozpocząć pracę nad czymś, czego zapragniesz, następnie zgłosić poprawkę na stronie [śledzenia spraw](https://github.com/FreeCAD/FreeCAD/issues) lub poprosić o połączenie z [git branch](https://github.com/FreeCAD). Aby uniknąć problemów, należy najpierw spełnić następujące warunki:

-   Na stronie [centrum programisty](Developer_hub/pl#Kompilacja_programu_FreeCAD.md) dostępne są informacje dotyczące kompilacji na różnych systemach operacyjnych.
-   Zanim zaczniesz kodować dla FreeCAD, musisz dobrze wiedzieć jak działa FreeCAD. Wydaje się to oczywiste, ale jeśli nie wiesz jak to ma działać, nie będziesz wiedział co robić wewnętrznie lub jak to zrobić.
-   Prawie wszystko można zrobić w Pythonie lub C++. Funkcje wewnętrzne działają prawie tak samo w obu językach. Sugerujemy przeczytanie stron [Power users hub](Power_users_hub/pl.md), nawet jeśli zamierzasz kodować w języku C++, ponieważ da ci to dobry przegląd elementów wewnętrznych.
-   Jeśli masz zamiar pracować w C++ upewnij się najpierw, ze możesz skompilować FreeCAD bez żadnych problemów.
-   Przedstaw się innym deweloperom. FreeCAD jest przede wszystkim projektem społecznościowym, omawiamy wiele rzeczy na [forum](http://forum.freecadweb.org) przed zaimplementowaniem ich. Zawsze najlepiej jest przedyskutować twoje idee oraz powiedzenie ludziom o swoich planach nim zaczną nad nimi pracować. Mamy również [kanał IRC](irc://chat.freenode.net/freecad), który jest zsynchronizowany z naszym kanałem [gitter](https://gitter.im/FreeCAD/FreeCAD), ale forum jest jedynym miejscem, gdzie możesz znaleźć wszystkich deweloperów.
-   Od 2016 roku FreeCAD uczestniczy również w [Google Summer of Code 2020](Google_Summer_of_Code.md). Zapoznaj się z naszymi pomysłami, jeśli jesteś zainteresowany udziałem w kolejnej edycji.
-   Coraz więcej funkcjonalności FreeCAD nie jest zapisanych w samym kodzie FreeCAD, ale w dodatkach, makrach i rozszerzeniach. Razem, ten ekosystem jest tym, co czyni program FreeCAD potężnym. Często praca nad dodatkiem jest łatwiejsza, ponieważ jest mniej kodu do przeczytania i zrozumienia, a także mniej osób zaangażowanych. sprawdź [repozytorium dodatków](https://github.com/FreeCAD/FreeCAD-addons) i [repozytorium makr](https://github.com/FreeCAD/FreeCAD-macros), aby uzyskać kilka pomysłów!

## Twórz modele 

FreeCAD posiada [Bibliotekę Modeli](https://github.com/FreeCAD/FreeCAD-library), która jest darmowa i otwarta dla wszystkich. Dlaczego nie dodać tam kilku użytecznych części, które mogłyby być ponownie wykorzystane przez innych? Upewnij się, że tworzysz modele od zera, aby utrzymać bibliotekę w 100% wolną od możliwych praw autorskich lub odpłatnych komponentów.



---
⏵ [documentation index](../README.md) > [Command Reference]] wyszczególnia i dokumentuje wszystkie  ](Category_Command Reference]] wyszczególnia i dokumentuje wszystkie  .md) > [Documentation](Category_Documentation.md) > [Developer Documentation](Category_Developer Documentation.md) > [Common Questions](Category_Common Questions.md) > Help FreeCAD/pl
