# <img alt="" src=images/Freecad_default.jpg  style="width:1024px;"> About FreeCAD/pl

**FreeCAD** jest uniwersalnym parametrycznym programem modelującym w przestrzeni 3D [**CAD**](http://en.wikipedia.org/wiki/CAD), którego rozwój odbywa się wyłącznie według zasad [Open Source](http://en.wikipedia.org/wiki/Open_source) ***([licencja LGPL](https://www.gnu.org/licenses/lgpl-3.0.en.html))***.
FreeCAD jest przeznaczony bezpośrednio dla [inżynierii mechanicznej](http://en.wikipedia.org/wiki/Mechanical_engineering) i [projektowania detali i produktów](http://en.wikipedia.org/wiki/Product_design), ale mieści się również w szerszym zakresie zastosowań związanych z inżynierią, takich jak architektura, analiza elementów ukończonych, druk 3D i wiele pokrewnych.

**FreeCAD** oferuje narzędzia podobne do [CATIA](http://en.wikipedia.org/wiki/CATIA), [SolidWorks](https://en.wikipedia.org/wiki/Solidworks) lub [Solid Edge](http://en.wikipedia.org/wiki/Solid_Edge), w związku z czym należy także do kategorii [**CAD**](http://en.wikipedia.org/wiki/CAD), [**PLM**](http://en.wikipedia.org/wiki/Product_Lifecycle_Management), [**CAx**](http://en.wikipedia.org/wiki/CAx) oraz [**CAE**](http://en.wikipedia.org/wiki/Computer-aided_engineering). Jest to system [oparty na funkcjach modelu parametrycznego](http://en.wikipedia.org/wiki/Parametric_feature_based_modeler) z modularną strukturą oprogramowania, która umożliwia dostarczenie dodatkowej funkcjonalności bez modyfikacji systemu podstawowego.

Podobnie jak w przypadku licznych systemów projektowania CAD, FreeCAD posiada wiele komponentów 2D do szkicowania kształtów płaskich lub tworzenia rysunków produkcyjnych. Nie skupia się jednak bezpośrednio na rysowaniu 2D jak np. [Inkscape](https://inkscape.org/) lub [AutoCAD LT](http://en.wikipedia.org/wiki/AutoCAD#AutoCAD_LT). Również nie koncentruje się na animacji czy też na edycji siatki jak np. [Blender](https://www.blender.org/), [Maya](http://en.wikipedia.org/wiki/Maya_(software)), [3ds Max](http://en.wikipedia.org/wiki/3ds_Max), czy [Cinema 4D](http://en.wikipedia.org/wiki/CINEMA_4D). Niemniej jednak, dzięki swoim szerokim możliwościom adaptacyjnym, FreeCAD może stać się przydatny w znacznie szerszym obszarze zastosowań niż jego obecnie planowane przeznaczenie.

**FreeCAD** w dużym stopniu korzysta z bibliotek o otwartym kodzie źródłowym, które są dostępne w zakresie [informatyki naukowej](http://en.wikipedia.org/wiki/Scientific_Computation). Wśród nich są [Open Cascade Technology (OCCT)](http://OpenCascade.org), potężne jądro CAD. [Coin3D](https://github.com/coin3d/coin/wiki), zestaw narzędzi do projektowania grafiki 3D, kompatybilny z [Open Inventor](http://en.wikipedia.org/wiki/Open_Inventor). [Qt](http://www.qt.io/), światowej sławy interfejs użytkownika, oraz [Python](http://www.python.org), współczesny język skryptowy.
FreeCAD może być również używany jako biblioteka przez inne programy.

FreeCAD jest również [systemem wieloplatformowym](http://en.wikipedia.org/wiki/Cross-platform), a obecnie działa na OS **Linux/Unix**, Windows i Mac OS. Wszędzie zapewniając identyczny wygląd i funkcjonalność!

Aby uzyskać więcej informacji na temat możliwości FreeCAD, spójrz na [listę funkcji](Feature_list/pl.md), [najnowsze notatki o wydaniu](Feature_list#Release_notes/pl.md), oraz na artykuły [rozpoczęcie pracy](Getting_started/pl.md), lub zobacz więcej [FreeCAD w akcji - zrzuty ekranu](Screenshots/pl.md).



### O projekcie FreeCAD 

Projekt FreeCAD rozpoczęto już w **2001** roku, jak opisano na stronie [historia](history/pl.md).

FreeCAD jest utrzymywany i rozwijany przez społeczność pasjonatów programistów i użytkowników (patrz strona [Współtwórcy](contributors.md)). Wolontariusze pracują nad FreeCAD dobrowolnie, w wolnym czasie. Nie mogą zagwarantować, że FreeCAD zawiera wszystko, czego możesz sobie życzyć, ale robią wszystko, co w ich mocy! Społeczność gromadzi się na forum [Forum FreeCAD](http://forum.freecadweb.org), gdzie omawia się większość pomysłów i decyzji. Zapraszamy do przyłączenia się do nas!



---
![](images/Button_right.svg) [documentation index](../README.md) > [User Documentation](Category_User Documentation.md) > About FreeCAD/pl
