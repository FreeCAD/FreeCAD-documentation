# SVG/pl
{{TOCright}}

## Opis

[Scalable Vector Graphics](https://en.wikipedia.org/wiki/Scalable_Vector_Graphics) *(**SVG**)* jest typem wektorowego formatu obrazu dla grafiki dwuwymiarowej.

Formaty wektorowe, takie jak SVG, są bardzo przydatne w programach do rysowania technicznego, takich jak FreeCAD, ponieważ obraz SVG może być skalowany do dowolnego rozmiaru bez utraty jego kształtu lub ilości szczegółów. SVG można przeskalować do dowolnej wymaganej rozdzielczości i konwertować do formatów [**bitmapowych**](bitmap/pl.md), takich jak **PNG** lub **JPEG**, w celu drukowania.

Obraz SVG jest opisany w języku XML, co oznacza, że w celu dokonania zmian można go otwierać i edytować za pomocą prostego edytora tekstu. Ze względu na swój tekstowy charakter, plik może być również łatwo przeszukiwany, indeksowany i kompresowany. Ten język znaczników SVG jest otwartym standardem opracowanym przez World Wide Web Consortium (W3C) od 1999 roku. Oznacza to, że plik SVG powinien być czytany i interpretowany w ten sam sposób przez zgodne przeglądarki i aplikacje rysunkowe.

## Użycie

FreeCAD może czytać i eksportować grafiki SVG za pomocą funkcji [**Draft SVG**](Draft_SVG.md) ze Środowiska pracy <img alt="" src=images/Workbench_Draft.svg  style="width:24px;"> [Draft](Draft_Workbench/pl.md). Pliki SVG są używane do wielu rzeczy, w tym do symboli i ikon interfejsu graficznego oraz do szablonów.

:   Na przykład, [szablon](TechDraw_Templates.md) Środowiska pracy <img alt="" src=images/Workbench_TechDraw.svg  style="width:24px;"> [TechDraw](TechDraw_Workbench/pl.md) może być utworzony jako plik SVG z kilkoma edytowalnymi polami tekstowymi, które użytkownik może wypełnić.

FreeCAD jest przede wszystkim aplikacją do modelowania przestrzennego, a więc nie posiada wielu narzędzi do rysowania 2D, które są w większości zawarte w Środowisku pracy <img alt="" src=images/Workbench_Draft.svg  style="width:24px;"> [Draft](Draft_Workbench/pl.md) i <img alt="" src=images/Workbench_Sketcher.svg  style="width:24px;"> [Sketcher](Sketcher_Workbench/pl.md). Aby tworzyć wyłącznie kształty 2D i produkować pliki SVG, istnieją alternatywne programy, takie jak [Inkscape](https://en.wikipedia.org/wiki/Inkscape).

## Powiązane

-   [Import tekstu i geometrii z programu Inkscape](Import_text_and_geometry_from_Inkscape/pl.md)



---
![](images/Button_right.svg) [documentation index](../README.md) > [Draft](Category_Draft.md) > [TechDraw](Category_TechDraw.md) > [File_Formats](Category_File_Formats.md) > SVG/pl
