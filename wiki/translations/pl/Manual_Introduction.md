# Manual:Introduction/pl
{{Manual:TOC}}

![150\|center](images/Crystal_Clear_manual.png )

[FreeCAD](http://www.freecad.org/?lang=pl) jest bezpłatną, otwartą, parametryczną aplikacją do modelowania 3D. Wykorzystywany jest przede wszystkim do modelowania obiektów rzeczywistych, począwszy od małych komponentów elektronicznych, a skończywszy na dużych obiektach, takich jak budynki i projekty inżynieryjne, z dużym naciskiem na obiekty nadające się do drukowania w 3D. FreeCAD jest darmowy do pobierania, używania, dystrybucji i modyfikacji, a jego kod źródłowy jest otwarty i opublikowany na bardzo liberalnej licencji [LGPL](https://en.wikipedia.org/wiki/GNU_Lesser_General_Public_License). Dane tworzone za pomocą FreeCAD są w pełni Twoje i mogą być odzyskane bez udziału FreeCAD.

FreeCAD jest również zasadniczo projektem społecznym, ponieważ jest rozwijany i utrzymywany przez społeczność deweloperów i użytkowników zjednoczonych swoją pasją do FreeCAD.

Ten podręcznik jest eksperymentem, przyjmującym inne podejście niż [Oficjalna dokumentacja FreeCAD na Wiki](Main_Page.md). Wiki jest pisane wspólnie przez dziesiątki członków społeczności. Jak większość Wiki, zawiera ogromne ilości informacji, ale jest nieco trudna w dostępie i nawigacji dla nowych użytkowników. To czyni ją doskonałym źródłem informacji, ale mniej praktycznym narzędziem do nauki FreeCAD. z kolei ten podręcznik, przeprowadzi Cię przez wiele informacji dostępnych na Wiki, ale mamy nadzieję, że podejście krok po kroku oparte na przykładach i bardziej jednolitym tonie dzięki mniejszej liczbie autorów sprawi, że będzie on bardziej odpowiedni dla pierwszego kontaktu z programem. Stanie się towarzyszem dla Wiki, ale nie zastąpi jej.

Niniejszy podręcznik jest napisany dla najnowszej stabilnej wersji FreeCAD, **0.18** *(początek 2019 roku)*.

Zawartość tego podręcznika jest opublikowana na licencji [Creative Commons 4.0](http://creativecommons.org/licenses/by/4.0/) i może być swobodnie wykorzystywana, pobierana, kopiowana i modyfikowana. Pliki źródłowe tego podręcznika znajdują się na tym [Wiki](Main_Page/pl.md), oraz na oryginalnym koncie [Github](https://github.com/yorikvanhavre/FreeCAD-manual), na którym napisano pierwszą wersję tej książki. Łatwiejsze do odczytania wersje HTML, PDF, MOBI i EPUB są dostępne na stronie [GitHub](https://github.com/yorikvanhavre/FreeCAD-manual/releases). W przygotowaniu jest wersja drukowana.



---
⏵ [documentation index](../README.md) > Manual:Introduction/pl
