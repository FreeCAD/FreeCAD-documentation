# Manual:The FreeCAD document/it
{{Manual:TOC/it}}

Un documento di FreeCAD contiene tutti gli oggetti della scena. Può contenere gruppi e oggetti realizzati con qualsiasi ambiente di lavoro. È quindi possibile cambiare ambiente e continuare a lavorare sullo stesso documento e / o oggetti all\'interno dello stesso documento. Il documento è ciò che viene salvato su disco quando si salva il lavoro. In FreeCAD è anche possibile aprire più documenti contemporaneamente, e aprire diverse viste dello stesso documento.

![](images/Freecad-document-01.jpg )

All\'interno del documento, gli oggetti possono essere spostati e riuniti in gruppi, e avere un nome univoco. La gestione dei gruppi, degli oggetti e dei nomi degli oggetti è svolta principalmente dalla struttura ad albero. Quindi, è possibile creare gruppi, spostare gli oggetti a gruppi, eliminare gli oggetti o i gruppi. Facendo clic destro nella vista ad albero o su un oggetto, è possibile rinominare gli oggetti, cambiare il loro colore, nasconderli o mostrarli, o fare altre operazioni, secondo quale ambiente si sta utilizzando.

![](images/Freecad-document-02.jpg )

Gli oggetti all\'interno di un documento FreeCAD possono essere di diversi tipi. Ogni ambiente può aggiungere i propri tipi di oggetti, ad esempio, l\'ambiente [Mesh](Mesh_Workbench/it.md) aggiunge oggetti Mesh, l\'ambiente [Part](Part_Workbench/it.md) aggiunge oggetti Part, etc.

Se vi è almeno un documento aperto in FreeCAD, c\'è sempre uno e un solo documento attivo. Questo è il documento che viene visualizzato nella vista 3D corrente, il documento su cui si sta lavorando. Se si passa a un altro documento, quello diventa il documento attivo. La maggior parte delle operazioni agiscono sempre sul documento attivo.

I documenti di FreeCAD vengono salvati con l\'estensione .FcStd, che è un formato composto basato su zip, simile a [LibreOffice](https://www.libreoffice.org). Se qualcosa viene rovinato, spesso è possibile decomprimerlo e risolvere il problema, oppure salvare i dati.

**Approfondimenti**

-   [I documenti di FreeCAD](Document_structure/it.md)
-   [Il Formato dei file FCStd](File_Format_FCStd/it.md)



---
![](images/Right_arrow.png) [documentation index](../README.md) > Manual:The FreeCAD document/it
