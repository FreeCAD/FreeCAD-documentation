# Task panel/it
## Introduzione

Il [Pannello delle azioni](Task_panel.md) viene visualizzato in un pannello [ancorabile](Combo_view/it#Dock_Task_panel_on_top_of_Combo_view.md) autonomo chiamato **Azioni**. È uno spazio personalizzabile che è in grado di contenere qualsiasi tipo di widget grafico come campi di input, caselle di controllo, caselle di selezione, pulsanti, etichette, immagini e altri elementi, a seconda dello strumento attualmente attivo.

<img alt="" src=images/FreeCAD_Combo_view_Task_panel.png  style="width:" height="250px;">



*Il Pannello delle azioni che mostra vari strumenti quando l'ambiente [PartDesign](PartDesign_Workbench/it.md) è attivo e uno [schizzo](Sketch/it.md) è selezionato.*



## Lavorare con il Pannello delle azioni 

Un Pannello delle Azioni normalmente si apre quando viene attivato uno strumento che richiede l\'input dell\'utente. Se lo strumento non necessita dell\'input dell\'utente, produrrà il risultato o terminerà, ma non visualizzerà un Pannello Azioni. L\'input dell\'utente può essere qualsiasi cosa, ad esempio testo, coordinate di punti 3D, elementi di un elenco, facce di una forma od opzioni per modificare il modo in cui funziona lo strumento.

Esistono molti strumenti che richiedono la selezione di forme o oggetti. In tali casi il Pannello delle azioni attende che l\'utente selezioni gli oggetti appropriati dalla [Vista ad albero](Tree_view/it.md) o nella [Vista 3D](3D_view/it.md). Quando un Pannello azioni è aperto, è possibile passare alla [Vista ad albero](Tree_view/it.md) per scegliere un oggetto. Una volta fatto ciò, è possibile ritornare al Pannello azioni per procedere con lo strumento. Il Pannello delle azioni viene normalmente chiuso facendo clic su un pulsante **OK** o **Chiudi** o premendo il tasto **Esc** sulla tastiera per interrompere lo strumento.

<img alt="" src=images/FreeCAD_Combo_view_Task_panel_ArchComponent.png  style="width:250px;">



*Il Pannello delle azioni che si apre quando si modifica un [Componente Arch](Arch_Component/it.md). Il pannello attende che l'utente selezioni gli oggetti che possono essere aggiunti o sottratti dal componente.*



## Note

-   Gli utenti che migrano da altre soluzioni CAD che utilizzano il tasto **ESC** come parte del loro flusso di lavoro potrebbero ottenere risultati diversi in FreeCAD. Quando si preme **ESC** in FreeCAD, il Pannello delle azioni che ha il focus si chiuderà. Per disabilitare questa funzionalità, consultare [Ottimizzare l\'installazione](Fine-tuning/it#Escape_key.md) e [Preferenze di Sketcher](Sketcher_Preferences/it#Generale.md).



---
⏵ [documentation index](../README.md) > Task panel/it
