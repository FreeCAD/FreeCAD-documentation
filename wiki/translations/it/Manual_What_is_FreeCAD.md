# Manual:What is FreeCAD/it
{{Manual:TOC}}

![](images/Freecad016_screenshot1.jpg )

FreeCAD è una applicazione di modellazione parametrica 3D open source, fatta soprattutto per la progettazione di oggetti della vita reale. La [Modellazione parametrica](http://en.wikipedia.org/wiki/Parametric_feature_based_modeler) è un determinato tipo di modellazione, in cui la forma degli oggetti 3D che si disegnano è controllata dai parametri. Ad esempio, la forma di un mattone può essere controllata da tre parametri: altezza, larghezza e lunghezza. In FreeCAD, come in altri modellatori parametrici, questi parametri sono parte dell\'oggetto, e rimangono modificabili in qualsiasi momento, dopo che l\'oggetto è stato creato. Alcuni oggetti possono avere come parametri altri oggetti, per esempio si può avere un oggetto che prende il nostro mattone come input, e che da esso crea una colonna. Si può pensare ad un oggetto parametrico come ad un piccolo programma che crea la geometria dai parametri.

FreeCAD non è progettato per un particolare tipo di lavoro, o per creare un determinato tipo di oggetto. Invece, permette una vasta gamma di usi, e permette agli utenti di produrre modelli di tutte le dimensioni e per ogni finalità, dai piccoli componenti elettronici fino ai pezzi stampabili in 3D, e poi fino agli edifici. Per ognuna di queste azioni sono disponibili specifici set di strumenti e diversi flussi di lavoro.

FreeCAD è anche multi-piattaforma (funziona esattamente allo stesso modo su piattaforme Windows, Mac OS e Linux), ed è [open-source](http://en.wikipedia.org/wiki/Open-source_software). Essendo open-source, FreeCAD beneficia dei contributi e degli sforzi di una vasta comunità di programmatori, appassionati e utenti di tutto il mondo. FreeCAD è essenzialmente un\'applicazione costruita dalle persone che ne fanno uso, invece di essere fatta da una società che cerca di vendere un prodotto. E, naturalmente, significa anche che FreeCAD è free, non solo si può usare, ma si può anche distribuire, copiare, modificare, o addirittura vendere.

FreeCAD beneficia anche della grande esperienza accumulata nel mondo open-source. Al suo interno sono utilizzati diversi altri componenti del mondo open-source, così come FreeCAD stesso può essere utilizzato come componente in altre applicazioni. Possiede anche tutti i tipi di caratteristiche che sono diventate uno standard nel mondo open-source, quali, ad esempio, supportare un\'ampia gamma di formati di file, essere altamente scriptabile, personalizzabile e modificabile. Il tutto è reso possibile tramite una comunità di utenti dinamica e appassionata.

Il sito ufficiale di FreeCAD è <http://www.freecad.org>

**Approfondimenti:**

-   [Informazioni su FreeCAD](About_FreeCAD/it.md)
-   [Funzionalità di FreeCAD](Feature_list/it.md)
-   [Screenshot e casi d\'uso](http://forum.freecadweb.org/viewforum.php?f=24)



---
⏵ [documentation index](../README.md) > Manual:What is FreeCAD/it
