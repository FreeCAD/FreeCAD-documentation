# Help FreeCAD/it
{{TOCright}}

## Introduzione

Se ti piace FreeCAD e vorresti aiutare il progetto, ci sono molte cose che puoi fare, non importa se preferisci investire tempo o denaro, o se sai scrivere codice o meno.

## Donare soldi 

Sebbene FreeCAD non abbia bisogno di denaro per essere sviluppato, le donazioni possono aiutare il progetto a crescere ulteriormente e più velocemente. La pagina [Donazioni](Donate/it.md) elenca tutte le opzioni che hai per donare denaro al progetto.

## Migliorare la documentazione 

Si può, ad esempio, aiutare a migliorare la documentazione del programma, correggere ed estendere i capitoli esistenti oppure creare delle nuove pagine per spiegare l\'utilizzo di una determinata funzione del programma che non è ancora spiegata in nessuna altra pagina. Contribuire al wiki di FreeCAD è facile, la pagina [Editing](Help:Editing/it.md) spiega come iniziare e nella sezione [WikiPages](WikiPages.md) si trovano le regole da seguire. Per lavorare sulla documentazione è necessario richiedere un account con i permessi di \"Editor\" tramite il [forum](http://forum.freecadweb.org/viewtopic.php?f=21&t=6830) oppure attraverso il [canale IRC](https://wiki.freecadweb.org/Help#Chat) il permesso di editare il wiki, che è protetto in scrittura per prevenire lo spamming. Notare che il canale IRC potrebbe non essere così reattivo come il forum. [Il forum ufficiale di FreeCAD](https://forum.freecadweb.org) dovrebbe essere il luogo principale per porre domande e avviare discussioni, poiché aiuterà a preservare l\'esperienza e la conoscenza della comunità.

Alcune aree che devono essere ampliate e migliorate sono:

-   La sezione [Guida ai comandi](:Category:Command_Reference/it.md), in inglese la [:Category:Command Reference](:Category_Command_Reference.md), che include tutti i [comandi](Command/it.md) utilizzabili in FreeCAD, ma molti di questi non hanno ancora una descrizione oppure, se esiste, è molto scarna. Fare riferimento a [WikiPages](WikiPages.md) per vedere dei validi esempi su come costruire delle adeguate descrizioni.
-   La sezione dei [Tutorial](Tutorials/it.md) ha bisogno di esempi su come usare gli ambienti. Se avete sviluppato o realizzato qualcosa di interessante con FreeCAD potete fare qualcosa di molto utile se scrivete una guida e la pubblicate in questo capitolo della documentazione.
-   Ci sono dei ticket aperti nel [\"bug tracker\"](https://github.com/FreeCAD/FreeCAD/issues) contrassegnate [\"documentation\"](https://github.com/FreeCAD/FreeCAD/issues?q=is%3Aopen+is%3Aissue+label%3Adocumentation) che meritano attenzione.

## Condividere le conoscenze su FreeCAD 

La comunità degli utenti di FreeCAD è ancora piccola, ma comprende già diversi utenti avanzati che fanno un lavoro molto importante nel mostrare ai nuovi arrivati ​​come utilizzare il software. Le conoscenze di chi inizia a sentirsi a proprio agio con FreeCAD possono essere molto utili per gli altri, e permettono di contribuire con importanti attività, quali:

-   Mostrare il lavoro svolto con FreeCAD nella sezione del [Users Showcase](http://forum.freecadweb.org/viewforum.php?f=24) del forum. Pubblicare delle schermate, o, meglio ancora, allegare anche i file di FreeCAD in modo che gli altri utenti possano esaminarli e capire come è stato realizzato il lavoro.
-   Registrare dei [video](http://www.youtube.com/user/FreeCADNews) per mostrare il procedimento utilizzato per creare qualcosa di interessante con FreeCAD. I video di solito sono molto utili per descrivere le nuove funzionalità.
-   Scrivere dei [tutorial](http://freecad-tutorial.blogspot.com/) per descrivere o insegnare qualcosa di utile. È possibile scrivere dei tutorial su un proprio blog, direttamente sul nostro wiki o anche nel forum.
-   Pubblicare sul social network open source [Mastodon](https://joinmastodon.org/) (e [segui FreeCAD](https://fosstodon.org/@FreeCAD)), nella community [Facebook](https://www.facebook.com/groups/416491481766626) o su [Twitter](https://twitter.com) (e [segui FreeCAD](https://twitter.com/FreeCADNews)). Usa gli hashtags #FreeCAD, #MadeWithFreeCAD o #fc3d per rendere i tuoi post FreeCAD facili da trovare dagli altri utenti FreeCAD.
-   Guardare gli ultimi post di FreeCAD su [Reddit](https://www.reddit.com/search/?q=freecad&type=link&sort=new), [3dprinting.stackexchange](https://3dprinting.stackexchange.com/search?tab=newest&q=freecad), [StackOverflow](https://stackoverflow.com/search?q=freecad) \... Provare a rispondere ed a partecipare alle discussioni condividendo la propria esperienza e informazioni.
-   Essere presenti sul canale IRC di FreeCAD o [altri gruppi di chat](https://www.freecadweb.org/wiki/Help#Chat).

## Tradurre FreeCAD 

Si può [tradurre](Localisation/it.md) FreeCAD nella propria lingua. Tutte le stringhe di testo del programma possono essere facilmente tradotte. Serve qualcuno che conosca delle altre lingue e che sia disponibile a dare un aiuto! Tutte le traduzioni vengono effettuate on-line in [Crowdin](http://crowdin.net/project/freecad).

Per i dettagli sulla traduzione, vedere la pagina [Localizzazione](Localisation/it.md)

## Tradurre la documentazione 

Tradurre questo wiki della documentazione è facile, il wiki di FreeCAD supporta un plugin traduzione che consente di tradurre la pagina inglese di base in altre lingue.

:   

    :   \'\'Per la traduzione in italiano si può anche fare riferimento a [questo post](http://forum.freecadweb.org/viewtopic.php?f=10&t=669).

Per i dettagli sulla traduzione, vedere il paragrafo [Tradurre il wiki](Localisation/it#Tradurre_il_wiki.md)

Accertarsi di avere familiarità con le basi del markup wiki; vedere [Help Editing](Help:Editing/it.md) come riferimento.

Quindi vedere la [WikiPages](WikiPages.md) per familiarizzare con lo stile utilizzato in questo wiki, in particolare quando si tratta di modelli.

## Divulgare FreeCAD 

-   Si può parlare di FreeCAD a amici e colleghi.
-   Trovare utilizzi interessanti e \"non convenzionali\" del programma e documentarli, ed esempio con l\'utilizzo degli screenshots. FreeCAD è ancora molto giovane è non tutti sono in grado di capire a prima vista gli scopi per cui può essere utilizzato. Un\'immagine vale più di mille parole.
-   Frequentare il [forum](http://forum.freecadweb.org/) ed aiutare i nuovi utenti con le operazioni di base.
-   Scrivere dei [tutorial](Tutorials/it.md), registrare dei video, mostrare cosa si può fare con FreeCAD.
-   Contribuire con i propri disegni, schizzi, ecc. Contribuire con file, disegni, ecc. Mancano ancora file di esempio validi su cosa può essere fatto con FreeCAD.
-   Contribuire a promuovere FreeCAD su GitHub con [\"Starring\" and \"Watching\"](https://help.github.com/articles/be-social/#watch-a-project) the [FreeCAD repository](https://github.com/FreeCAD/FreeCAD)

## Segnalare i bug e suggerire nuove funzioni 

![](images/Bugreport-workflow.png )

Anche se il posto giusto per segnalare i bug confermati e suggerire delle nuove funzionalità è infine il **[FreeCAD Tracker](tracker.md)**, si prega di inviare sempre prima le segnalazioni di bug e le richieste di nuove funzionalità al Forum degli Help. Per far risparmiare tempo agli sviluppatori (la classificazione, manipolazione e comprensione dei bug possono richiedere molto tempo), e per evitare frustrazioni perché il problema non viene gestito nel modo che si desidera, si prega di leggere quanto segue:

-   I bugs e le richieste di caratteristiche (feature) vengono gestiti nello stesso tracker. Basta marcare come \"bug\" qualcosa che non funziona come dovrebbe oppure come \"feature\" qualcosa che non c\'è, ma si pensa che sarebbe bene avere.
-   Anche se in origine era possibile presentare le istanze in forma anonima, purtroppo questo ha dovuto essere annullato a causa di spam. Ora, se si desidera creare o modificare le istanze si deve creare un account. Sarete quindi avvisati automaticamente quando qualcuno aggiunge delle note al problema. In molti casi, chi gestisce il bug ha bisogno di maggiori informazioni.
-   Nel riportare un bug, il punto più importante è quello di consentire agli sviluppatori di riprodurlo. Accertarsi di includere i passaggi esatti necessari per produrre il bug, in modo che altri possano fare la stessa cosa e riprodurlo anche sulla propria macchina. Se lo sviluppatore non può vedere il bug non può risolverlo.
-   Allegare anche le informazioni che possono aiutare gli sviluppatori a situare il problema, quali il sistema operativo su cui FreeCAD viene eseguito, l\'esatta versione di FreeCAD utilizzata e le librerie relative. Si prega di inviare tutti i dati usando la funzione del pulsante \"copia negli appunti\" nel menu Aiuto → A proposito di FreeCAD, e di fare questo da entrambi gli ambienti Parte e PartDesign.
-   Non importa quanto si è sicuri di aver trovato un bug, discutere sempre i bug prima nel [Help forum](http://forum.freecadweb.org/viewforum.php?f=3).
-   Prima di avanzare una richiesta di funzionalità discuterne sempre con gli altri utenti nel [Open discussion forum](http://forum.freecadweb.org/viewforum.php?f=8), così si può presentare una proposta più circostanziata, con più possibilità che uno sviluppatore si interessi alla sua attuazione.
-   Ricordare che FreeCAD è sviluppato da dei volontari che usano il loro tempo libero per elaborarlo. Anche se tutti fanno del proprio meglio per costruire la migliore applicazione possibile, la segnalazione può essere trattata con priorità bassa, o annullata se non si danno informazioni sufficienti, e la richiesta di funzionalità potrebbe essere posticipata o addirittura rifiutata se nessun sviluppatore è interessato ad attuarla o se essa richiede una quantità esagerata di lavoro.

## Smistamento bugs 

Ci sono dozzine di bug segnalati su [GitHub](https://github.com/FreeCAD/FreeCAD/issues) settimanalmente. Ci vuole molto tempo per leggerli, classificarli, verificare se il problema è riproducibile, vedere se è possibile eseguire alcune semplici azioni o chiedere alla persona che ha pubblicato il problema di fornire maggiori informazioni. Aiutare a smistarli è facile, basta andare su [GitHub](https://github.com/FreeCAD/FreeCAD/issues) e iniziare a commentare qualsiasi problema in cui pensi di poter essere d\'aiuto!

## Grafica

Per le linee guida sulla progettazione delle icone per FreeCAD consultare la pagina [Artwork](Artwork/it.md) e [Linee guida per le opere grafiche](Artwork_Guidelines/it.md).

## Scrivere codice 

Scrivere del codice per FreeCAD non è difficile, e non serve alcuna autorizzazione, è possibile iniziare subito a lavorare su quello che si desidera, poi [presentare una patch](https://github.com/FreeCAD/FreeCAD/issues) oppure richiedere la sua fusione (merge) con un [ramo git](https://github.com/FreeCAD). Ma per evitare dei problemi si dovrebbe prima soddisfare i seguenti prerequisiti:

-   Informazioni su [come compilare FreeCAD](Developer_hub/it#Compiling_FreeCAD.md) sono disponibili per diversi sistemi operativi.
-   Prima di iniziare a scrivere del codice per FreeCAD, è necessario conoscere come funziona FreeCAD. Questo sembra ovvio, ma quando non si sa come deve funzionare, non si sa cosa fare o come fare.
-   Quasi tutto può essere fatto sia in Python o C++. I programmatori lavorano quasi nello stesso modo in entrambi i linguaggi. Anche se avete intenzione di lavorare in codice C++, vi consigliamo di leggere le pagine dedicate agli [utenti avanzati](Power_users_hub/it.md), perché danno una buona panoramica di come funziona FreeCAD.
-   Se avete intenzione di lavorare in C++, prima accertatevi che sia possibile compilare FreeCAD senza problemi.
-   Presentarsi agli altri sviluppatori. FreeCAD è prima di tutto un progetto sociale. Nel [forum](http://forum.freecadweb.org) si discute di un sacco di cose prima di implementarle, ed è sempre meglio discutere le proprie idee e dire agli altri cosa si ha intenzione di fare prima di farlo veramente. Abbiamo anche un [canale IRC](irc://chat.freenode.net/freecad), che è sincronizzatocon il nostro [gitter](https://gitter.im/FreeCAD/FreeCAD) canale, ma il forum è l\'unico luogo dove si possono incontrare tutti gli sviluppatori.
-   Dal 2016, FreeCAD partecipa anche al [Google Summer of Code 2020](Google_Summer_of_Code_2020.md). Se siete interessati a partecipare ad una prossima edizione, controllate in tale pagina quali sono le nostre idee.
-   Sempre più funzionalità di FreeCAD non sono scritte nel codice di FreeCAD stesso, ma in componenti aggiuntivi, macro ed estensioni. Insieme, questo ecosistema è ciò che rende potente FreeCAD. Spesso, lavorare su un componente aggiuntivo è più semplice perché c\'è meno codice da leggere e capire e meno persone coinvolte. Controlla il [repository Addons](https://github.com/FreeCAD/FreeCAD-addons) e il [repository Macro](https://github.com/FreeCAD/FreeCAD-macros) per avere qualche idea!

## Creare modelli 

FreeCAD dispone di una [Models library](https://github.com/FreeCAD/FreeCAD-library) che è gratuita e aperta a tutti. Perché non aggiungere alcune parti utili lì, che potrebbero essere riutilizzate da altri? Assicurati di creare modelli da zero, per mantenere la libreria libera al 100% da componenti possibilmente protetti da copyright o non liberi.



---
![](images/Button_right.svg) [documentation index](../README.md) > [Command_Reference/it|Guida ai comandi]], in inglese la ](Category_Command_Reference/it|Guida ai comandi]], in inglese la .md) > [Command Reference]], che include tutti i ](Category_Command Reference]], che include tutti i .md) > [Documentation](Category_Documentation.md) > [Developer Documentation](Category_Developer Documentation.md) > [Common Questions](Category_Common Questions.md) > Help FreeCAD/it
