# Manual:The Community/it
<div class="mw-translate-fuzzy">





</div>


{{Manual   *TOC/it}}

Nessuna manuale che riguardi il software libero e open-source sarebbe completo senza un capitolo sulla comunità. Come la stragrande maggioranza dei progetti di software libero e open-source, FreeCAD è costruito da una comunità, e mantenuto dalla stessa comunità. Al contrario di una ditta opaca, sconosciuta, impersonale e inaccessibile che sovente si trova alla base del software commerciale, le comunità di software libero e open-source sono spazi aperti, dove gli utenti sono i benvenuti, e dove è possibile ottenere risposte molto veloci, e anche esprimere la propria opinione sullo sviluppo del software stesso. Inoltre, si è più che benvenuti se si vuole partecipare, ci sono attività per tutti.

La nostra comunità è crescente, ed è un gruppo eclettico di tutti i tipi di persone unite dalla passione per FreeCAD. Tutti lavorano su FreeCAD volontariamente, durante il loro tempo libero (anche se a volte le imprese o le persone si riuniscono per pagare un paio di ore di programmazione a uno sviluppatore per implementare una funzione specifica). Alcuni sono programmatori professionisti, alcuni sono degli utenti di FreeCAD da lunga data (alcuni di loro sono veri e propri guru di FreeCAD, che sanno quasi tutto, e molti di loro finiscono per conoscere anche parecchia programmazione di FreeCAD), e molti sono i nuovi utilizzatori di FreeCAD. Per essere parte della comunità non è necessario fare nulla di specifico, basta usare FreeCAD!

Il luogo principale in cui la comunità si incontra e discute è il [forum di FreeCAD](http   *//forum.freecadweb.org). Per partecipare alle discussioni basta registrare un proprio account sul forum (Per prevenire lo SPAM il primo post deve essere approvato da un moderatore prima di poterne postare altri). Il forum è un luogo ideale per fare domande quando si inizia con FreeCAD. A condizione di aver fatto una buona domanda (assicuratevi di aver letto la pagina delle [regole](http   *//forum.freecadweb.org/viewtopic.php?f=3&t=2264) del forum in quanto contiene informazioni utili per trasformare la vostra domanda in una buona domanda), di solito si ottengono diverse risposte entro un\'ora. Se pensate che qualcuno potrebbe avere già posto la vostra stessa domanda, fate una ricerca, la risposta potrebbe già essere presente.

Il forum è anche un luogo ideale per mostrare i risultati ottenuti attraverso FreeCAD, per aiutare i nuovi arrivati quando siete più esperti, e per seguire e dare le vostre opinioni nelle discussioni più tecniche sullo sviluppo. Tutto lo [sviluppo di FreeCAD](http   *//forum.freecadweb.org/viewforum.php?f=6) è discusso sul forum, e chiunque è libero di leggere o partecipare.

Ci sono anche delle comunità FreeCAD costituite al di fuori del foro di FreeCAD, ad esempio su [Facebook](https   *//www.facebook.com/FreeCAD).

Se state diventando entusiasti di FreeCAD come lo siamo noi, forse desiderate aiutare il progetto. Potete farlo in molti modi diversi, e ci sono attività per tutti, programmatori e non programmatori, ad esempio   *

-   **Aiutare a diffondere FreeCAD**   * Molte persone potrebbero trarre grandi benefici usando un modellatore 3D libero, open-source come FreeCAD, ma semplicemente non sanno che esso esiste. Pubblicare il lavoro che fate con FreeCAD, parlarne sui social network, ecc \... aiuta queste persone a scoprire FreeCAD.
-   **Aiutare i nuovi utenti**   * La stragrande maggioranza delle discussioni sul forum sono domande poste dai nuovi utenti. Forse potete dare loro delle buone risposte.
-   **Riportare i bug**   * La stabilità di FreeCAD si basa in gran parte sulla correzione dei bug. Dato che gli sviluppatori di FreeCAD non possono testare tutti i possibili casi d\'uso, è importante che gli utenti segnalino i problemi quando li rilevano. Se ritenete di aver trovato un bug, leggete le [linee guida](http   *//forum.freecadweb.org/viewtopic.php?f=3&t=5236) , e poi scrivete una relazione nel [bug tracker](http   *//www.freecadweb.org/tracker).
-   **Aiutare a scrivere la documentazione**   * Anche il [wiki della documentazione di FreeCAD](http   *//www.freecadweb.org/wiki) è scritto dai membri della comunità. Alcune sue sezioni sono ancora incomplete, o le loro informazioni sono errate o obsolete. Potreste essere in grado dare un aiuto a sistemare le cose. Per essere in grado di lavorare sul wiki, è necessario familiarizzare con il [wiki editing](https   *//www.mediawiki.org/wiki/Help   *Editing_pages), e [chiedere il permesso](http   *//forum.freecadweb.org/viewforum.php?f=21) per modificare il wiki di FreeCAD sul forum.
-   **Aiutare a tradurre FreeCAD**   * La traduzione di FreeCAD è fatta on-line dai membri della comunità, su [crowdin](https   *//crowdin.com/project/freecad). Se lì non viene visualizzata la vostra lingua, chiedete a uno degli amministratori di aggiungerla.
-   **Aiutare a tradurre il wiki della documentazione**   * Ogni pagina del wiki è traducibile, e richiede pochissima conoscenza della sintassi wiki. Aiutare con la traduzione è anche un ottimo modo per imparare FreeCAD.
-   **Scrivere script e macro**   * FreeCAD ha una lista crescente di [Macro](Macros_recipes/it.md). Se avete scritto alcune funzionalità interessanti, considerate di condividerle.
-   **Programmare**   * Per questo, è necessario sapere come programmare in Python o C++, e avere una buona conoscenza di FreeCAD.

Il codice sorgente di FreeCAD si trova nell\'account [Github](https   *//github.com/FreeCAD/FreeCAD) del progetto FreeCAD. Chiunque può scaricare, utilizzare e modificare il codice. È possibile pubblicare le modifiche (su GitHub o su qualsiasi altro servizio di hosting Git). Se avete fatto delle modifiche interessanti, che desiderate vedere incluse nel codice sorgente di FreeCAD, dovete chiedere alla comunità di includerle. Questo può essere fatto utilizzando il sistema di richiesta di inclusione di Github, ma il modo migliore è quello di discutere prima sul forum di ciò che si intende fare, e poi, quando il codice è pronto, inviare una richiesta ufficiale nella sezione [Pull requests](http   *//forum.freecadweb.org/viewforum.php?f=17) del forum. Ciò evita di lavorare su qualcosa su cui sta già lavorando anche qualcun altro, e garantisce che gli altri sono d\'accordo su ciò si sta facendo, quindi non si rischia di vedere il proprio lavoro rifiutato per qualche motivo imprevisto.

Con questo manuale speriamo di essere riusciti a dare una buona impressione di FreeCAD, e che sarete presto il nostro membro più recente della comunità. Benvenuto!

**Approfondimenti**

-   [Il forum di FreeCAD](http   *//forum.freecadweb.org)
-   [Il codice sorgente di FreeCAD](https   *//github.com/FreeCAD/FreeCAD)
-   [La comunità di FreeCAD su Facebook](https   *//www.facebook.com/FreeCAD)
-   [Il wiki della documentazione di FreeCAD](http   *//www.freecadweb.org/wiki)
-   [Tradurre FreeCAD su crowdin](https   *//crowdin.com/project/freecad)
-   [Il bug tracker di FreeCAD](http   *//www.freecadweb.org/tracker)


<div class="mw-translate-fuzzy">





</div>



---
![](images/Right_arrow.png) [documentation index](../README.md) > Manual:The Community/it
