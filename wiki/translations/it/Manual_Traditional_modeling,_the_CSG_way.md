# Manual:Traditional modeling, the CSG way/it
{{Manual:TOC/it}}

CSG sta per [Geometria solida costruttiva](https://en.wikipedia.org/wiki/Constructive_solid_geometry) e rappresenta il modo più semplice per lavorare con la geometria solida 3D, con cui si creano oggetti complessi con l\'aggiunta e la rimozione di pezzi a o da solidi usando le operazioni booleane, come unione, sottrazione o intersezione.

Come si è visto in precedenza in questo manuale, FreeCAD è in grado di gestire diversi tipi di geometrie, ma il tipo preferito e più utile per gli oggetti 3D che si vogliono progettare con FreeCAD, cioè gli oggetti del mondo reale, è, senza dubbio , quella solida, la geometria [BREP](https://en.wikipedia.org/wiki/Boundary_representation) che viene gestita principalmente dall\'ambiente [Part](Part_Workbench/it.md). A differenza dei [poligoni mesh](https://en.wikipedia.org/wiki/Polygon_mesh), che sono fatti solo di punti e triangoli, gli oggetti BREP hanno le loro facce definite da curve matematiche che permettono una precisione assoluta, a prescindere dalla scala.

![](images/Mesh_vs_brep.jpg )

La differenza tra i due può essere paragonata alla differenza tra le immagini bitmap e quelle vettoriali. Come nelle immagini bitmap, le mesh poligonali hanno le loro superfici curve frazionate in una serie di punti. Se si guardano da molto vicino, o si stampano molto grandi, non si vede una curva, ma una superficie sfaccettata. Invece nelle immagini vettoriali, come con i dati BREP, la posizione di un punto di una curva non viene memorizzata nella geometria, ma calcolata al volo, con assoluta precisione.

In FreeCAD, tutta la geometria basata su BREP è gestita da [OpenCasCade](https://en.wikipedia.org/wiki/Open_Cascade_Technology), che è un\'altra parte di software open-source. L\'interfaccia principale tra FreeCAD e il kernel OpenCasCade è l\'ambiente Parte. La maggior parte degli altri ambienti costruiscono la loro funzionalità sull\'ambiente Parte.

Anche se altri ambienti offrono spesso degli strumenti più avanzati per costruire e manipolare la geometria, dato che in realtà manipolano tutti degli oggetti Parte, è molto utile sapere come questi oggetti lavorano internamente, ed essere in grado di utilizzare gli strumenti di Parte, poiché, essendo più semplici, spesso possono aiutare a risolvere dei problemi che gli strumenti più intelligenti non riescono a risolvere in modo corretto.

Per illustrare il funzionamento dell\'ambiente Parte, modelliamo questo tavolo, utilizzando solo operazioni CSG (tranne le viti, per cui useremo uno degli addons, e le dimensioni che vedremo nel prossimo capitolo):

![](images/Exercise_table_complete.jpg )

Creare un nuovo documento (**Ctrl + N** o il menu File → Nuovo documento)per cominciare a modellare il tavolo. Inizialmente nella scheda Modello del pannello Vista combinata il documento viene chiamato \"senza nome\", ma se si salva il documento (**Ctrl + Maius + S** o dal menu File → Salva come) come un nuovo documento di FreeCAD chiamato \"table.FCStd\" il documento viene rinominato \"table\", che identifica più chiaramente il progetto.

Ora si può passare all\'ambiente Part e iniziare a creare la prima gamba del tavolo.

-   Premere il pulsante <img alt="" src=images/Part_Box.svg  style="width:16px;"> 
**Cube**
-   Selezionare il Cube, quindi impostare le seguenti proprietà (nella tabella **Dati**):
    -   Lunghezza: 80 mm (o 8 cm, o 0.8 m, FreeCAD opera in qualsiasi unità)
    -   Larghezza: 80 mm
    -   Altezza: 75 cm
-   Duplicare il Cube premendo **Ctrl+C** poi **Ctrl+V** (o menu Modifica → Copia e Incolla) (Non si vede nessun cambiamento, poiché il secondo oggetto è sovrapposto al primo).
-   Selezionare il nuovo oggetto denominato Cube001 che è stato creato (Fare clic su Cube001 nella scheda Modello a sinistra)
-   Cambiare la sua posizione modificando la sua proprietà Placement:
    -   Posizione x: 8 mm
    -   Posizione y: 8 mm

Si dovrebbe ottenere due parallelepipedi, uno scostato dall\'altro di 8 millimetri:

![](images/Exercise_table_01.jpg )

-   Ora possiamo sottrarre uno dall\'altro: Selezionare il **primo**, vale a dire quello che **rimane**, poi,con il tasto CTRL premuto, selezionare il **secondo**, quello da **sottrarre** (l\'ordine è importante) e premere il pulsante <img alt="" src=images/Part_Cut.svg  style="width:16px;"> **Taglio**:

![](images/Exercise_table_02.jpg )

Osservare che l\'oggetto appena creato, chiamato \"Cut\", contiene ancora i due cubi usati come operandi. In realtà, i due cubi sono ancora lì nel documento, sono semplicemente stati nascosti e raggruppati sotto l\'oggetto Cut nella vista ad albero. È ancora possibile selezionarli espandendo la freccia accanto all\'oggetto Cut, e, se lo si desidera, renderli nuovamente visibili cliccandoli con il tasto destro o modificando le loro proprietà.

Puoi usare lo strumento Taglia e altri strumenti booleani anche tramite \"Combo view\" con il comando <img alt="" src=images/Part_Boolean.svg  style="width:16px;"> [Operazioni booleane](Part_Boolean/it.md). Questo fornisce un modo più esplicito ma più laborioso.

-   Ora creare le altre tre gambe duplicando il cubo di base 6 altre volte. Dato che è ancora copiato, si può semplicemente incollarlo (CTRL + V) 6 volte. Cambiare la loro posizione con la seguente:
    -   Cube002: x: 0, y: 80 cm
    -   Cube003: x: 8 mm, y: 79.2 cm
    -   Cube004: x: 120 cm, y: 0
    -   Cube005: x: 119.2 cm, y: 8 mm
    -   Cube006: x: 120 cm, y: 80 cm
    -   Cube007: x: 119.2 cm, y: 79.2 cm

-   Ora fare gli altri tre Tagli, selezionando prima il cubo \"ospite\", quindi il cubo da tagliare. Ora abbiamo quattro oggetti Cut:

![](images/Exercise_table_03.jpg )

Si potrebbe avere pensato che, invece di duplicare il cubo di base sei volte, si poteva duplicare tre volte la gamba completa. Questo è totalmente vero, come sempre in FreeCAD, ci sono molti modi per raggiungere il medesimo risultato. Questa è una cosa preziosa da ricordare, perché, come si vedrà con oggetti più complessi, alcune operazioni potrebbero non dare il risultato atteso e spesso bisogna provare in altri modi.

-   Ora faremo i fori per le viti, utilizzando lo stesso metodo di Taglio. Dato che servono 8 fori, due in ogni gamba, potremmo fare 8 oggetti da sottrarre. Invece, esploriamo altri modi e facciamo 4 tubi, che saranno riutilizzati da due delle gambe. Quindi creare quattro tubi utilizzando lo strumento <img alt="" src=images/Part_Cylinder.svg  style="width:16px;"> **Cilindro**. È nuovamente possibile farne un solo e poi duplicarlo. Dare a tutti i cilindri un raggio di 6 mm. Questa volta, avremo bisogno di ruotarli, che avviene anche attraverso la proprietà **Placement** nella scheda Dati *(**Nota:** cambiare la proprietà dell\'Asse*prima*di impostare l\'angolo, altrimenti la rotazione non viene applicata)*:
    -   Cylinder: height: 130 cm, angle: 90°, axis: x:0,y:1,z:0, position: x:-10 mm, y:40 mm, z:72 cm
    -   Cylinder001: height: 130 cm, angle: 90°, axis: x:0,y:1,z:0, position: x:-10 mm, y:84 cm, z:72 cm
    -   Cylinder002: height: 90 cm, angle: 90°, axis: x:-1,y:0,z:0, position: x:40 mm, y:-10 mm, z:70 cm
    -   Cylinder003: height: 90cm, angle: 90°, axis: x:-1,y:0,z:0, position: x:124 cm, y:-10 mm, z:70 cm

![](images/Exercise_table_04.jpg )

Notare che i cilindri sono un po\' più lunghi del necessario. Questo perché, come in tutte le applicazioni 3D basate su solidi, le operazioni booleane in FreeCAD sono a volte ipersensibili nelle situazioni faccia-contro-faccia e potrebbero non riuscire. In questo modo, ci mettiamo dalla parte della sicurezza.

-   Ora facciamo le sottrazioni. Selezionare la prima gamba, poi, con CTRL premuto, selezionare uno dei tubi che la attraversa, premere il pulsante **Taglio**. Viene fatto il foro e viene nascosto il tubo. Cercarlo nella vista ad albero espandendo la gamba forata.
-   Selezionare un\'altra gamba trapassata da questo tubo nascosto, quindi ripetere l\'operazione, questa volta CTRL + selezionare il tubo nella vista ad albero, dato che nella vista 3D è nascosto (si può anche renderlo di nuovo visibile e selezionarlo nella vista 3D). Ripetere questa operazione per le altre gambe fino a quando ognuna di esse ha i suoi due fori:

![](images/Exercise_table_05.jpg )

Come si può vedere, ogni gamba è diventata una serie piuttosto lunga di operazioni. Tutto questo rimane parametrico, e in qualsiasi momento si può andare a cambiare qualsiasi parametro di una delle operazioni precedenti. In FreeCAD, spesso ci riferiamo a questa pila come allo \"storico della modellazione\", infatti riporta tutta la storia delle operazioni che sono state eseguite.

Un\'altra particolarità di FreeCAD è che il concetto di oggetto 3D e il concetto di operazione 3D tendono a fondersi in una stessa cosa. Il Taglio è allo stesso tempo una operazione e anche l\'oggetto 3D risultante da questa operazione. In FreeCAD questo si chiama \"caratteristica\" (feature), piuttosto che oggetto o operazione.

-   Ora facciamo il piano del tavolo, si tratta di un semplice blocco di legno, facciamolo con un altro **Box** con lunghezza: 126 cm, larghezza: 86 cm, altezza: 8 cm, posizione: x: 10 mm, y: 10 mm, z: 67 cm. Nella scheda **Vista** si può dare un bel marrone, come il colore del legno, modificando la sua proprietà **Shape Color**:

![](images/Exercise_table_06.jpg )

Notare che, anche se le gambe hanno spessore 8 mm, le abbiamo distanziate di 10 mm, lasciando due millimetri di vuoto. Naturalmente questo non è necessario, non accade con un tavolo vero, ma è una cosa da fare comunemente in questo tipo di modelli \"assemblati\", aiuta le persone che guardano il modello a capire che queste sono delle parti indipendenti , che in seguito dovranno essere unite manualmente.

Ora che i cinque pezzi sono completi, è un buon momento per dare loro dei nomi più appropriati di \"Cut015\". Facendo clic destro sugli oggetti nella vista ad albero (o premendo **F2**), si possono rinominare in qualcosa di più significativo per voi stessi o per un\'altra persona che in seguito apra il file. Si dice spesso che semplicemente dare dei nomi propri agli oggetti è molto più importante del modo in cui sono modellati.

-   Ora posizioniamo alcune viti. Attualmente c\'è un addon estremamente utile sviluppato da un membro della comunità di FreeCAD, che si trova nel repository [FreeCAD addons](https://github.com/FreeCAD/FreeCAD-addons), chiamato [Fasteners](https://github.com/shaise/FreeCAD_FastenersWB), che rende molto facile l\'inserimento di viti. Installazione degli ambienti supplementari è facile ed è descritto nelle [pagine addons](Std_AddonMgr/it.md).
-   Una volta installato l\'ambiente Fasteners e riavviato FreeCAD, esso appare nella lista degli ambienti, ed è possibile passare in esso. Per aggiungere una vite ai fori selezionare prima il bordo circolare del foro:

![](images/Exercise_table_07.jpg )

-   Poi possiamo premere uno dei pulsanti vite dell\'ambiente Fasteners, ad esempio, la **EN 1665 Vite a testa esagonale con flangia, serie pesante**. La vite viene posizionata e allineata con il foro, e il diametro viene selezionato automaticamente in base alle dimensioni del foro. A volte la vite viene posta invertita, cosa che possiamo correggere invertendo la sua proprietà **invert**. Possiamo anche impostare il suo offset a 2 mm, per seguire la stessa regola usata tra il tavolo e le gambe:

![](images/Exercise_table_08.jpg )

-   Ripetere questa operazione per tutti i fori, e il tavolo è completo!

**La struttura interna degli oggetti Parte**

Come visto in precedenza, in FreeCAD è possibile selezionare non solo oggetti interi, ma parte di essi, come il bordo circolare del foro della vite. Questo è un buon momento per dare un rapido sguardo a come sono costruiti internamente gli oggetti Parte. Ogni ambiente che produce la geometria Parte si basa su questi:

-   **Vertici**: Essi sono i punti (di solito punti finali) su cui è costruito tutto il resto. Ad esempio, una linea ha due vertici.
-   **Bordi**: i bordi sono geometria lineare come linee, archi, ellissi o le curve [NURBS](https://en.wikipedia.org/wiki/Non-uniform_rational_B-spline). Di solito hanno due vertici, ma in alcuni casi speciali ne hanno un solo (un circolo chiuso per esempio).
-   **Wire**: Un wire (poliliea) è una sequenza di bordi collegati dai loro punti finali. Può contenere bordi di qualsiasi tipo, e può essere chiuso o no.
-   **Facce**: Le facce possono essere planari o curve, e possono essere formate da una polilinea chiusa, che forma il confine della faccia, o da più di una, nel caso che la superficie abbia dei fori.
-   **Shells**: I gusci sono semplicemente un gruppo di facce connesse dai bordi. Possono essere aperti o chiusi.
-   **Solidi**: Quando un guscio è completamente chiuso, cioè non ha \"fughe\", diventa un solido. I solidi portano la nozione di interno ed esterno. Molti ambienti si basano su questo per assicurarsi che gli oggetti che producono possono essere costruiti nel mondo reale.
-   **Composti**: I composti sono semplicemente aggregati di altre forme in un\'unica forma, indipendentemente dalla loro tipologia.

Nella vista 3D, è possibile selezionare singoli **vertici**, **bordi** o **facce**. Selezionando uno di questi si seleziona anche l\'intero oggetto.

**Una nota sulla progettazione condivisa**

Si può guardare il tavolo di cui sopra, e pensare il suo design non è buono. Il serraggio delle gambe con il piano del tavolo probabilmente è troppo debole. Si può desiderare di aggiungere dei pezzi di rinforzo, o semplicemente avere altre idee per renderlo migliore. Questo è dove la condivisione diventa interessante. È possibile scaricare il file realizzato nel corso di questo esercizio dal link sottostante, e modificarlo per renderlo migliore. Poi, se si condivide il file migliorato, altri possono essere in grado di renderlo ancora migliore, o possono utilizzare il tavolo ben progettato nei loro progetti. Il vostro disegno potrebbe poi dare altre idee ad altre persone, e forse avrete dato un piccolo contributo per un mondo migliore \...

**Download**

-   Il file prodotto in questo esercizio: <https://github.com/yorikvanhavre/FreeCAD-manual/blob/master/files/table.FCStd>

**Approfondimenti**

-   [L\'ambiente Part](Part_Workbench/it.md)
-   [The FreeCAD addons repository](https://github.com/FreeCAD/FreeCAD-addons)
-   [The Fasteners Workbench](https://github.com/shaise/FreeCAD_FastenersWB)



---
![](images/Right_arrow.png) [documentation index](../README.md) > [Tutorials](Category_Tutorials.md) > Manual:Traditional modeling, the CSG way/it
