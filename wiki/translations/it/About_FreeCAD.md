# <img alt="" src=images/Freecad_default.jpg  style="width:1024px;"> About FreeCAD/it

**FreeCAD** è un generico [**CAD**](http://en.wikipedia.org/wiki/CAD) 3D modellatore parametrico [open source](http://en.wikipedia.org/wiki/Open_source) concesso in licenza in base alla [Licenza LGPL](License/it.md). FreeCAD si rivolge direttamente a [ingegneri meccanici](http://en.wikipedia.org/wiki/Mechanical_engineering) e [progettisti di prodotti](http://en.wikipedia.org/wiki/Product_design) ma, essendo molto generico, si adatta anche ad una gamma più ampia di usi in ambito ingegneristico, come l\'architettura, l\'analisi ad elementi finiti, la stampa 3D, ed altre applicazioni.

L\'utilizzo e le funzioni di FreeCAD sono simili a quelle di [CATIA](https://it.wikipedia.org/wiki/CATIA), [SolidWorks](http://it.wikipedia.org/wiki/Solidworks) o [Solid Edge](http://it.wikipedia.org/wiki/Solid_Edge) o o [Revit](https://en.wikipedia.org/wiki/Autodesk_Revit), e rientra anche nella categoria di [**CAD**](http://it.wikipedia.org/wiki/CAD), [**PLM**](http://en.wikipedia.org/wiki/Product_Lifecycle_Management), [**CAx**](http://it.wikipedia.org/wiki/CAx), [**CAE**](http://it.wikipedia.org/wiki/Computer-aided_engineering) e [**BIM**](https://en.wikipedia.org/wiki/Building_information_modeling). È un [Modellatore parametrico di solidi](http://en.wikipedia.org/wiki/Parametric_feature_based_modeler) con una architettura modulare che permette l\'aggiunta e lo sviluppo di nuove funzioni con estrema facilità, senza modificare il \"cuore\" del software.

Come altri modellatori CAD è provvisto di molti componenti 2D per disegnare forme planari o creare disegni di produzione, ma il disegno in 2D (tipo [Inkscape](https://inkscape.org/) o [AutoCAD LT](http://en.wikipedia.org/wiki/AutoCAD#AutoCAD_LT)) non è lo scopo del software, e non rientrano negli interessi principali neanche l\'animazione o la modifica delle mesh (come [Blender](https://www.blender.org/), [Maya](http://en.wikipedia.org/wiki/Maya_(software)), [3ds Max](http://en.wikipedia.org/wiki/3ds_Max), o [Cinema 4D](http://en.wikipedia.org/wiki/CINEMA_4D)), anche se, grazie alla sua estrema flessibilità, FreeCAD è utile in un\'area molto più ampia rispetto al suo set di funzionalità di base.

FreeCAD utilizza molte delle librerie open-source disponibili nel campo della [computazione scientifica](http://en.wikipedia.org/wiki/Scientific_Computation). Tra queste [Open Cascade Technology (OCCT)](http://OpenCascade.org), un potente kernel CAD, [Coin3D](https://github.com/coin3d/coin/wiki), un kit di strumenti per lo sviluppo di grafica 3D compatibile con [Open Inventor](http://en.wikipedia.org/wiki/Open_Inventor), [Qt](http://www.qt.io/), il framework di interfaccia utente famoso in tutto il mondo; e [Python](http://www.python.org), uno moderno linguaggio di script. FreeCAD può anche essere utilizzato come libreria per altri software.

Inoltre FreeCAD è [multi-piattaforma](http://en.wikipedia.org/wiki/Cross-platform), ed allo stato attuale è in grado di funzionare senza problemi su Linux/Unix, Windows, e macOS conservando inalterate le caratteristiche e le funzionalità su ognuna di queste piattaforme.

Per ulteriori informazioni su FreeCAD, dare un\'occhiata alla [lista delle funzioni](Feature_list/it.md), alle ultime [note di rilascio](Feature_list/it#Note_di_rilascio.md), e all\'articolo [per iniziare](getting_started/it.md), o vedere alcuni [screenshots](screenshots/it.md).



### Informazioni sul progetto FreeCAD 

Il progetto FreeCAD è stato avviato nel 2001, come descritto nella pagina [Storia di FreeCAD](history/it.md).

FreeCAD è mantenuto e sviluppato da una [comunità di sviluppatori e utenti entusiasti](contributors/it.md) ed è costruito attraverso il paziente lavoro di centinaia di collaboratori, alcuni regolari, altri occasionali. La maggior parte lavora su FreeCAD come volontari. Il [forum di FreeCAD](http://forum.freecad.org) è il luogo in cui vengono discusse la maggior parte delle idee e delle decisioni e il [repository GitHub](https://github.com/FreeCAD/FreeCAD) è il luogo in cui viene conservato il codice, condiviso, discusso e lavorato. Chiunque voglia [partecipare è il benvenuto](Help_FreeCAD/it.md).



### Informazioni sull\'FPA 

Il progetto FreeCAD è supportato anche da un\'organizzazione senza scopo di lucro, la [FreeCAD project association (FPA)](https://fpa.freecad.org). L\'FPA è un organismo indipendente creato da alcuni veterani di FreeCAD nel 2021 per raccogliere [donazioni](donate/it.md) e altre risorse per supportare il progetto e la sua comunità, per aiutare a proteggere quella comunità, consentirle di continuare a svilupparsi nelle migliori condizioni, e rappresentare il progetto nei confronti di altri enti come aziende e istituzioni.



---
⏵ [documentation index](../README.md) > [User Documentation](Category_User%20Documentation.md) > About FreeCAD/it
