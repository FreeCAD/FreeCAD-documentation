 

<img alt="" src=images/Freecad_default.jpg  style="width:1024px;">

**FreeCAD** è un modellatore 3D parametrico di uso generale [**CAD**](http://en.wikipedia.org/wiki/CAD), il cui sviluppo è completamente [open source](http://en.wikipedia.org/wiki/Open_source) ([LGPL License](https://www.gnu.org/licenses/lgpl-3.0.en.html)). FreeCAD si rivolge direttamente a [mechanical engineering](http://en.wikipedia.org/wiki/Mechanical_engineering) e [product design](http://en.wikipedia.org/wiki/Product_design) ma si adatta anche ad una gamma più ampia di usi in ambito ingegneristico, come l\'architettura, l\'analisi ad elementi finiti, la stampa 3D, e altri compiti.

L\'utilizzo e le funzioni di FreeCAD sono simili a quelle di [Catia](http://it.wikipedia.org/wiki/Catia), [SolidWorks](http://it.wikipedia.org/wiki/Solidworks) o [Solid Edge](http://it.wikipedia.org/wiki/Solid_Edge), e rientra anche nella categoria di [**MCAD**](http://it.wikipedia.org/wiki/CAD), [**PLM**](http://en.wikipedia.org/wiki/Product_Lifecycle_Management), [**CAx**](http://it.wikipedia.org/wiki/CAx) e [**CAE**](http://it.wikipedia.org/wiki/Computer-aided_engineering). È un [Modellatore parametrico di solidi](http://en.wikipedia.org/wiki/Parametric_feature_based_modeler) con una architettura modulare che permette l\'aggiunta e lo sviluppo di nuove funzioni con estrema facilità, senza modificare il \"cuore\" del software.

Come molti modellatori CAD è provvisto di molti componenti 2D per disegnare forme planari o creare disegni di produzione, ma il disegno in 2D (tipo [Inkscape](https://inkscape.org/) o [AutoCAD LT](http://en.wikipedia.org/wiki/AutoCAD#AutoCAD_LT)) non è lo scopo del software, e non rientrano negli interessi principali neanche l\'animazione o la modifica delle mesh (come [Blender](https://www.blender.org/), [Maya](http://en.wikipedia.org/wiki/Maya_(software)), [3ds Max](http://en.wikipedia.org/wiki/3ds_Max), o [Cinema 4D](http://en.wikipedia.org/wiki/CINEMA_4D)), anche se, grazie alla sua estrema flessibilità, FreeCAD può essere molto utile in numerosi altri campi che non fanno parte dei suoi interessi attuali.

FreeCAD utilizza molte delle librerie open-source disponibili nel campo della [computazione scientifica](http://en.wikipedia.org/wiki/Scientific_Computation). Tra queste [Open Cascade Technology (OCCT)](http://OpenCascade.org), un potente kernel CAD, [Coin3D](https://github.com/coin3d/coin/wiki), un kit di strumenti per lo sviluppo di grafica 3D compatibile con [Open Inventor](http://en.wikipedia.org/wiki/Open_Inventor), [Qt](http://www.qt.io/), il framework di interfaccia utente famoso in tutto il mondo; e [Python](http://www.python.org), uno moderno linguaggio di script. FreeCAD può anche essere utilizzato come libreria per altri software.

Inoltre, FreeCAD è [multi-piattaforma](http://en.wikipedia.org/wiki/Cross-platform), ed allo stato attuale è in grado di funzionare senza problemi su Windows, Linux/Unix e Mac OSX, conservando inalterate le caratteristiche e le funzionalità su ognuna di queste piattaforme.

Per ulteriori informazioni su FreeCAD, dare un\'occhiata alla [lista delle funzioni](Feature_list/it.md), alle ultime [note di rilascio](Feature_list/it#Note_di_rilascio.md), e all\'articolo [per iniziare](getting_started/it.md), o vedere alcuni [screenshots](screenshots/it.md).

### Informazioni sul progetto FreeCAD 

Il progetto FreeCAD è stato avviato nel 2001, come descritto nella pagina [Storia di FreeCAD](history/it.md).

FreeCAD è mantenuto e sviluppato da una comunità di sviluppatori appassionati e utenti (vedere la pagina [credits](contributors/it.md)). Essi lavorano su FreeCAD volontariamente, nel loro tempo libero. Non possono garantire che FreeCAD contenga o conterrà tutto ciò che si potrebbe desiderare, ma di solito fanno del loro meglio! La comunità si ritrova sul [FreeCAD forum](http://forum.freecadweb.org), dove sono discusse la maggior parte delle idee e delle decisioni. Sentitevi liberi di unirvi a noi!







[Category:User Documentation{{\#translation:}}](Category:User_Documentation.md)
